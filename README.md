# Medical_statistics_BG
Упражнения

# Вместо увод

## Защо учим статистика?

-   Статистиката е метод който използваме за да превърнем данните в
    информация.
-   Информацията, която получима се превръща в знание.
-   Знанието се въвежда в ежедневната медицинска практика, чрез клинични
    наръчници или политики в общественото здравеопазване.
-   По пътя на тази логическа верига, дори и малко нескромно,
    статистиката е метод, който пряко помага, както на пациента, така и
    на здравето на обществото.

## С какво ще ни помогне статистиката?

-   Да взимаме информирани решения в ежедневната ни практика.
-   Да взимаме най-добрите решения базирани на доказателства за политики
    в общественото здравеопазване.
-   Да разберем как работи науката.
-   За да четем критично нова научна информация.
-   За да сме по добри лекари.

## Какво няма да научим?

Понастоящем статистиката е силен инструмент в т.н “наука за данните”
(data science). В съчетание със сложна математика, програмиране и доза
креативност тази нова дисциплина решава редица практически задачи чрез
използване на компютърни технологии. В момента дори има разработени
скенери които “сами разчитат” дали има заболяване и с изчислена възможна
“грешка” класифицират какво е то. Това е възможно именно заради
инструментите, които статистиката ни предоставя. Разработени са и
електрокардиографи записващи сърдечната дейност на пациента и
“автоматично” разпознаващи дали е налице определено заболяване. В този
курс, обаче целта е да придобиете най-основите знания за това как работи
статистиката, каква е логиката в нея и какви термини използва.
